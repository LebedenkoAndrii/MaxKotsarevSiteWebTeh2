<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="css/ch-2.css" type="text/css" />
    <title>Stranger things</title>
  </head>
  <body>
    <header>
      <nav>
        <ul class="menu">
          <li><a href="index.html">Головна</a></li>
          <li><a href="1chapter.html">1 Сезон</a></li>
          <li><a href="2chapter.html">2 Сезон</a></li>
          <li><a href="3chapter.html">3 Сезон</a></li>
          <li><a href="4chapter.html">4 Сезон</a></li>
        </ul>
      </nav>
    </header>
    <div class="container-1">
      <p>
        Минув рік, Вілла мучать видіння паралельного світу, та лікарі
        запевняють, що це наслідки психічної травми, отриманої від перебування в
        лісі. З нього кепкують школярі, називаючи «зомбі-малий». Одного разу
        Вілл вибльовує істоту, схожу на слимака. Після цього його видіння стають
        все яснішими й в них з'являється якась велетенська багатонога тінь. Тим
        часом до школи прибуває нова учениця Максін, яка дізнається про Од. Сама
        Од живе в хатині Джима в лісі, але той забороняє їй виходити, боячись,
        що її знову спіймають. В околицях поширюється таємнича хвороба рослин,
        від якої гниють плоди. На Гелловін з Вілла глузують хулігани, це потай
        знімає на відео Боб Ньюбі, що залицяється до Джойс. На відео в небі
        виявляється тінь, схожа на ту, що бачить у видіннях Вілл. Невдовзі
        поведінка хлопчика змінюється, його дратує тепло і світло. Він малює
        дещо, схоже на карту тунелів, котрі як коріння поширюються в околицях.
        Батьки Барбари продовжують розшукувати дочку, для чого звертаються до
        приватного детектива Мюррея Баумана. Дастін знаходить дивну істоту,
        схожу на пуголовка, та забирає її додому, вважаючи, що відкрив новий
        вид. Істота швидко росте, Дастін називає її Дартан'яном і врешті вирішує
        показати її друзям. Максін намагається подружитися з ним та іншими,
        проте не вірить в історію про Одинадцяту й демоґорґона. Прагнучи
        довідатись що від неї приховують, Максін випадково спричиняє втечу
        істоту. Дастін повертає її, але вже нікому не показує. Згодом створіння
        виростає ще більше та з'їдає Дастінового кота. Тоді хлопець розуміє, що
        Дартан'ян — це дитинча демоґорґона. Він кличе Стіва допомогти убити
        чудовисько, але воно тим часом тікає.
      </p>

      <div class="img-ch-1">
        <img src="images/img-5.jpg" alt="" />
      </div>
    </div>
    <div class="container-2">
      <p>
        Вілл розповідає друзям про свої видіння і що якась сила хоче поширитися
        звідси на наш світ. Її називають Проникач свідомості, як істоту з
        «Dungeons and Dragons». Джим вирушає розслідувати таємничу хворобу та
        виявляє мережу підземних тунелів, заповнених щупальцями й корінням. Вони
        схоплюють Джима, що Вілл відчуває і завдяки цьому його вдається
        врятувати. Доктор Сем Оуенс довідується про тунелі та зв'язується з
        Джимом і Джойс. Він розповідає про експерименти з брамою в Догоридриґом,
        звідки й проникло тамтешнє життя. Оуенс посилає групу ліквідаторів
        спалити тунелі, але вогонь завдає болю Віллові. Хлопчик виявляється
        пов'язаний з Проникачем свідомості, котрий заразив його вірусом. Тим
        часом Од телепатично знаходить свою матір і наважується втекти, щоб
        розшукати її. Мати виявляється божевільною, що повторює набір фраз. З
        них Од розуміє, що її викрали в дитинстві, як і багатьох інших дітей.
        Згадавши дівчинку Калі зі спогадів матері, вона виявляє групу бездомних,
        які так само зуміли втекти. В їх компанії Од розвиває свої сили й врешті
        вирішує помститися Реєві Керролу, що стояв за викраденнями. Група
        вривається до його будинку аби вбити, проте Од, побачивши що той має
        двох дочок, не дає цього зробити. Вілл вказує на місце, де міститься
        центр Проникача свідомості, але згодом зізнається, що Проникач змусив
        його збрехати. Дастін, Лукас, Стів та Максін вирушають вбити
        демоґорґона, але бачать, що цих істот насправді багато. Демоґорґони
        оточують їх, проте тікають у тунелі, коли туди прибувають ліквідатори за
        вказівкою Вілла. Вони убивають всіх на шляху та вриваються до
        лабораторії, де перебуває Вілл. Од, відчувши це, поспішає на допомогу.
        Вона закриває браму, знищивши разом і прибулих демоґорґонів. Бауман
        вважає, що правда про загибель Барбари надто неймовірна, тому подає її
        як убивство за те, що Барбара виявила витік хімікатів. Через місяць Джим
        удочеряє Од, повернувши їй ім'я, дане при народженні — Джейн. Друзі
        зустрічаються на шкільній вечірці, де Майк із Джейн цілуються.
      </p>
      <div class="img-ch-1">
        <img src="images/img-6.jpg" alt="" />
      </div>
    </div>
  </body>
</html>
